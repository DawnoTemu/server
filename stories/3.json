{
    "id": 3,
    "title": "Czerwony Kapturek",
    "author": "Charles’a Perraulta",
    "content": "Dawno dawno temu na skraju lasu mieszkała mała dziewczynka. Ponieważ nosiła zawsze czerwoną czapeczkę, wszyscy nazywali ją Czerwonym Kapturkiem. Pewnego dnia mama Czerwonego Kapturka wysłała ją do chorej babci, która mieszkała w samym środku lasu. Dziewczynka wzięła koszyk z lekarstwem i smakołykami, pomachała mamie  i ruszyła w drogę. Czerwony Kapturek szedł szybko leśną ścieżką, aż dostrzegł polankę pełną kwiatów. Dziewczynce przypomniało się, że przecież babcia uwielbia kwiaty i z pewnością ucieszy się z bukietu. „Wprawdzie mama przestrzegała, żebym szła drogą prosto do babci i nie zbaczała z drogi. Ale przecież nic się nie stanie, jak zatrzymam się na chwilę tu na tej    polanie, by zerwać kwiatki.” - pomyślał Czerwony Kapturek.  Dziewczynka zeszła ze ścieżki i poszła w kierunku polany. Zaczęła zrywać kwiaty i układać bukiet. „Są takie piękne! I tak cudownie pachną.” - westchnęła dziewczynka. Im dalej szła, tym kwiaty były piękniejsze. Nawet nie zauważyła, kiedy oddaliła się od drogi i od polany. Dopiero, gdy bukiet był gotowy, postanowiła zawrócić. Obróciła się na pięcie, a tu nagle stanął przed nią wilk. „Dzień dobry, dziewczynko!” - powiedział grzecznie wilk, czym od razu wzbudził zaufanie Czerwonego Kapturka. „Dokąd to tak podążasz?” - zapytał. „Niosę lekarstwo dla mojej chorej babci.” - powiedział Czerwony Kapturek, a potem dziewczynka dokładnie wyjaśniła, gdzie babcia mieszka. Wilk wyraził współczucie z powodu choroby babci, uśmiechnął się szelmowsko i pożegnał się. A potem zniknął tak szybko, jak się pojawił."
}